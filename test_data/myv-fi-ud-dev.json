[
  [
    "Урозокс кадовозь, сынь ёмить стяко.",
    "Orvoiksi jääneet poikaset kuolevat tarpeettomasti."
  ],
  [
    "Чопоньбелев жо, ракшатнень самодо ков седе икеле пакшатне, окойники, кармить менеме, ды вейке омбоце мельга пуромить тей, налксема кужос.",
    "Illansuussa ennen kuin karja palasi kotiin, lapset alkoivat vihdoin päästä vapaaksi kotiaskereista toinen toisensa jälkeen, ja he kokoontuivat tänne leikkikentälle."
  ],
  [
    "Цярданев тетянзо туемадо мейле неть тевтне ульнесть сонзэ — Кечаень.",
    "Sen jälkeen kun hänen isänsä oli lähtenyt Tsjardaniin, nämä työt olivat kuuluneet hänelle -- Ketshaille."
  ],
  [
    "Сыртязь кшнинь пшти пеель прясо карама эрьва пельксэнтень сень, мезе арсят валомс.",
    "Hehkutetun rautateräisen veitsen kärjellä piti kaivertaa joka osaan se, minkä aikoi valaa."
  ],
  [
    "Аваст учось эйсэст.",
    "Äiti oli odottamassa heitä."
  ],
  [
    "Секе тев вастневить вирьбулынеть, ды сон чопавтни сынст экшентень.",
    "Jatkuvasti tulee kohdalle metsäsaarekkeita, ja hän sukeltaa niiden viileisiin varjoihin."
  ],
  [
    "Чопоньбелев ниленест апак кармавто — тевест содасызь — сыргасть ракшань совавтомо.",
    "Iltapäivällä kaikki neljä, tietävät, mitä pitää tehdä, he lähtivät karjaa hakemaan."
  ],
  [
    "Варштась толсо кутмордазь соргавксонтень.",
    "Hän vilkaisi liekkien syleilemään kattilaan."
  ],
  [
    "Ансяк ней кандомадо икеле тапардызе лия коцт панкссо, ды эйстэнзэ чакшонь кирьгинентень кадовсть лия сэрь сулейть — «кузтеминеть».",
    "Mutta tällä kertaa, ennen kuin hän kantoi astian katoksen alle, hän kääri sen toiseen kankaaseen, ja siitä jäi ruukunkaulaan toiset jäljet — “tikkaat”."
  ],
  [
    "Курок марясь нудейзэрь ды вайгельга содызе бодянзо чивалгома моронть.",
    "Pian Ketšai kuuli pillinäänen ja sen soinnin perusteella hän tunnisti isoisänsä auringonlaskulaulun."
  ],
  [
    "Пурныть велестэнть кедть, медь, шта.",
    "He keräävät kylästä mukaansa nahkoja, hunajaa ja vahaa."
  ],
  [
    "Миянь, чинемень, овтонь, ведьбачань.",
    "majavan, näädän, karhun ja saukon nahkoja."
  ],
  [
    "Пешкедят лексемстэ.",
    "Sitä hengittämällä tulee kylläiseksi."
  ],
  [
    "Кшнинь нал пряткак валы, сялго пряткак, пижень уськеяк тарги, конаньстэ мейле сюлгамот пурды, карксос поволематкак, карксонь чочамоткак.",
    "Hän valoi niin rautaisia nuolenkärkiä kuin keihäänkärkiä, hän valmisti kuparilankaa, ja sitten käämii siitä solkia, sekä vyönriipuksia ja vyönsolkia."
  ],
  [
    "Омбоце лапужа кирьксэсь аламодо седе кувакаль васенценть коряс.",
    "Toinen litteä rinkula oli hieman pidempi kuin ensimmäinen."
  ],
  [
    "Кевенсентень жо валт, зяро мелеть, ансяк илязо лазово кодаяк.",
    "Kivimuottia voi sen sijaan käyttää, miten monta kertaa haluaa, kunhan se ei ala halkeilla."
  ],
  [
    "Читькак лиснить, но сехте сеедьстэ — веть.",
    "Päivälläkin ne saattavat tulla esiin, vaan useimmiten öisin."
  ],
  [
    "Потясызь пиштяканть верензэ, врадовтсызь, эли лецькайть усксызь терьгендавксос.",
    "Ne imevät eläinparan veret ja raatelevat sen, tai suohiset kiskovat sen hyllyvälle letolle."
  ],
  [
    "Истя молияк тесэнь эрямось — иеде иес, эсь лувсонзо, конань умок уш максызе Шки пазось, ды конань коламодо буётненень эзть мере атятне-сэрдятне.",
    "Näin jatkuukin täkäläinen elämä, vuodesta toiseen, omalla tavallaan, jonka muinoin Luoja antoi, ja jota esi-isät eivät ole sallineet jälkipolvien pilata."
  ],
  [
    "Удовсь течи!",
    "Olipa hän tänään nukkunut pitkään!"
  ],
  [
    "Сезьсы Вирьавась баягинень ведьменть, ды мейле чопачатненень седе шождынестэ салави ракшась.",
    "Metsänemo katkaisi kellonpannan, minkä jälkeen pedot pääsivät helpommin sieppaamaan eläimen."
  ],
  [
    "Вирьстэнть секе тев учок кодамояк кажо.",
    "Aina on oltava valmiina siihen, että metsästä tulee jokin onnettomuus."
  ],
  [
    "Секе берянесь: сёвонень истямо парцунс валат ансяк весть.",
    "Niiden tekemisessä ongelma on siinä, että tällaista savimuottia voi käyttää vain kerran."
  ],
  [
    "Нама, сонсь таркась ськамонзо а идетянзат.",
    "Tietenkään sijainti yksinään ei varjele paikkaa."
  ],
  [
    "Сынь аволь тень кисэ теезьгак — вирень идем ракшатнеде, конат азгундить пертьпельгань вирьганть ды секе тев яла эртявить велентень.",
    "Ei niitä sen takia ole tehtykään - ne on tarkoitettu suojelemaan metsän villieläimiltä, jotka vaeltelevat ympäröivissä metsissä ja tuon tuostakin hyökkäilevät kylään."
  ],
  [
    "Ансяк теемс уш а мезель: колмонест ваднезельть — сёвонь пандынекс велявтсть.",
    "Mutta mitään ei ollut enää tehtävissä: kaikki kolme lasta olivat yltä päältä savessa."
  ],
  [
    "А максыть тензэ кшнинь нал прят.",
    "Hänelle ei anneta rautaisia nuolenkärkiä."
  ],
  [
    "Ушодт сывелень анокстамо.",
    "Ryhdy laittamaan lihoja säilöön."
  ],
  [
    "Ансяк кенериль кедензэ нолдамо, таго озыльть чаманзо лангс.",
    "Ei hän ehtinyt laskemaan kätensä, kun ne taas laskeutuivat hänen kasvoilleen."
  ],
  [
    "Окойники, сёвонесь марявсь тензэ анок.",
    "Lopulta savi tuntui hänestä valmiilta."
  ],
  [
    "Мейле левксэнь нарвамо озыть.",
    "Sitten ne rupeavat hautomaan."
  ],
  [
    "Кие соды, зяро ятт ютасть вакска, веленть апак редя, зяро каявомадо ванстызе истямо те «паргось»!",
    "Kuka tietää, moniko vihollinen oli mennyt kylän ohi tietämättä, miten monelta hyökkäykseltä tämä 'kori' oli kylää suojellut!"
  ],
  [
    "Течи жо вана теть!",
    "Mutta tänään, näet!"
  ],
  [
    "Атятнень-сэрдятнень пингстэ саезь моли те коесь.",
    "Tätä tapaa on noudatettu ammoisista ajoista lähtien."
  ],
  [
    "Эдь сынь ускить эрьва ёндонь кулят ды весе се эрявиксэнть, мезе арась эсеть масторсо, рамить тесэнь таштазь улипаронть.",
    "Hehän toivat uutisia joka puolelta ja kaiken sen tarpeellisen, jota ei ole omalla maalla. He ostivat varastoissa olevat tavarat."
  ],
  [
    "Бульчом, ярсамоськак те шкас пись?",
    "Olisikohan ruoka jo valmista?"
  ],
  [
    "Зярс тона летьке, лепшти эйзэнзэ карьксстэ теезь кискинеть, лишминеть эли кемнеть.",
    "Kun muotti on vielä kostea, hän painelee siihen narusta tehtyjä pikku koiria, hevosia tai saappaita."
  ],
  [
    "Кечай штавтызе лангстонзо вельтямо чова кенденть ды ношкстась мельганзо.",
    "Ketšai repesi ohuen huopapeiton päältään ja kiirehti peräänsä."
  ],
  [
    "Кона шкане ансяк кенерсть стямо неть проявтне!",
    "Milloinka nuo penskatkin olivat nousseet!"
  ],
  [
    "Каинзе-почодынзе анокстазь паморькстнэнь латконтень, ды авазо ичинзе сынст сёвоненть юткс — седе кеметь улест чакштнэ.",
    "Hän kaatoi ja sirotteli valmiita murusia ojaan, ja hänen äitinsä sotki niitä saveen, jotta ruukut olisivat vahvempia."
  ],
  [
    "Ансяк зярдо анокстызе прянзо чопачатнеде ванстомо, сестэ саизе лато алдо илёвонь кодазь шожда куйменть, поводизе кутьмерезэнзэ, каподизе нурька недь марто ёртнема сялгонзо ды сыргась сёвонь мельга.",
    "Vasta silloin, kun hän oli valmistanut suojeluksensa petoja vastaan, hän otti räystään alta kevyen vesoista kudotun kontin ja pani sen selkäänsä, hän otti lyhytvartisen keihänsä ja lähti savea hakemaan."
  ],
  [
    "Эрьва педявтома тарканть валаськавтылизе ушо ёндояк, потмо ёндояк ды истя колсто, неявсь, буто чакшось касы аволь башка кирьксстэ, но допрок теезь сёвонень вейке васоньгоморсто.",
    "Jokaisen liitoksen hän teki sileäksi sekä sisältä että ulkoa, ja niin taitavasti, että näytti siltä, kuin ruukku kasvaisi ei erillisistä rinkuloista vaan aivan kuin se olisi tehty yhdestä käsikahmalollisesta savea."
  ],
  [
    "Секс те шканть кияк а яки оцинямо, аштить кудосо, секс лемдизьгак сонзэ аштема ковокс.",
    "Tästä syystä tähän aikaan kukaan ei käy metsällä, metsästäjät istuvat kotona, sen takia tätä kesäkuun aikaa kutsutaankin ersän kielellä 'istumakuuksi'."
  ],
  [
    "Лисни, вана кие стявтызе!",
    "Näköjään, tämä se herätti hänet!"
  ],
  [
    "Зяро ёрокчи эряви парцунонь анокстамс!",
    "Kuinka paljon taitoa tarvittiinkaan muotin valmistamiseen!"
  ],
  [
    "Тейсь сюкорнэ, лапушкавтызе, путызе кев лангс.",
    "Ketšai teki kakkaran, litisti sen ja laittoi sen kiven päälle."
  ],
  [
    "Валомс эрявиксэнть парцунонзо аволь кевс карасы, но сёвоньс тейсы.",
    "Hän ei välttämättä aina tehnyt valomuottia kivestä, vaan savesta."
  ],
  [
    "Мейле вейсэндясынзе пелькстнэнь ды пештьсынзе неть лепштявкстнэнь солавтозь сиясо эли сырнесэ.",
    "Sitten hän yhdisti puoliskot ja täytti nämä käsin koristelemansa savimuotit sulalla hopealla tai kullalla."
  ],
  [
    "Кечай мольсь пильгалонзо ацазь чевте кумбонть ланга, ансяк курок лоткась неемеде мазычинтькак, пертьпельксэнтькак.",
    "Ketšai käveli maahan sijattua pehmeää mattoa pitkin, mutta pian hän lakkasi näkemästä sekä kauneutta että ympärillään olevaa maisemaa."
  ],
  [
    "Кизэнь тёкш.",
    "Tämä on kesäpäivänseisauksen aikaa."
  ],
  [
    "Ведесь а булдордыяк.",
    "Eipä vesi vielä kuplinutkaan."
  ],
  [
    "Прянзо аламодо чумокс марязь, каштмолезь кармась витнеме толбандянть, конань ёроктомо келемтизь кавтаськетне.",
    "Tuntien itsensä pikkuisen syylliseksi hän alkoi sanaakaan sanomatta kohentaa nuotiota, jota kaksoset olivat taidottomasti levittäneet."
  ],
  [
    "Велентькак ванстыцявтомо а кадсак — каявиндеряй ят кодамояк! — секс Цярданев яксить аштема ков ланга кеменьшка-кеветеешка кочказь цёрат.",
    "Mutta kylää ei voi jättää ilman vartijaa, siltä varalta että joku vihollinen hyökkää! — Tästä syystä kymmenestä viiteentoista valittua miestä käy kesäkuun aikoihin Tsjardanissa."
  ],
  [
    "Тестэ жо, верчке таркастонть, редяви парсте, прок велесь ашти кедеть лангсо.",
    "Täältä korkealta huomaa hyvin sen, että kylä lepää kuin kämmenellä."
  ],
  [
    "Эзь марявояк, кода пачкодсь.",
    "Ei tuntunut missään, hän oli jo perillä."
  ],
  [
    "Эх, кода эрязасто тона либоргадсь!",
    "Tyttö lehahti lentoon!"
  ],
  [
    "Аштема ков.",
    "Kesäkuu."
  ],
  [
    "Но псилгадомо а кенери.",
    "Mutta hän ei ehdi hikoilla."
  ],
  [
    "Аволить варштаяк лангозонзо.",
    "Sitä ei viitsisi edes katsoa."
  ],
  [
    "Валозенть таргамга парцунонть тапама.",
    "Valosta esille otettaesa muotti piti rikkoa."
  ],
  [
    "Вирьаванть пельдеяк партнэнь иля учне.",
    "Metsänemoltakaan ei pidä odottaa mitään hyvää."
  ],
  [
    "Идемкась кассь-кепететсь.",
    "Riista on lisääntynyt ja kasvanut."
  ],
  [
    "Кевкстнесызь, кинень мезе рамамс лангозост.",
    "Selvitetään mitä niillä pitää hankkia itse kullekin."
  ],
  [
    "Сынсткак эзинзе стувто, сетнеяк эрявить тензэ.",
    "Niitäkään hän ei ollut unohtanut, nekin tulisivat hänelle tarpeeseen."
  ],
  [
    "Зярошкаль цёрыненть кенярксозо!",
    "Poika ilahtui äärettömästi!"
  ],
  [
    "Велесь кужонь-кужонь сравтовсь яндаванть теиця пандо чиретнева.",
    "Kylä levittäytyi asutusaukioina toinen toisensa jälkeen kulhomaisella rinteellä."
  ],
  [
    "Маштсак вейке идемканть — аванть, лезэвтеме куловтат зярыя: весе левксэнзэ.",
    "Jos tappaa yhden riistaeläimen - emon, niin tappaa samalla monta: kaikki sen poikaset."
  ],
  [
    "Секс весть, овсе апак учо, венстясь тензэ овтонь кавто уро пейть.",
    "Senpä takia kerran, täysin odottamatta, isä oli ojentanut hänelle kaksi karhunkulmahammasta."
  ],
  [
    "Ды истя вейкетьстэ, штобу вейс педявтомадост мейле нетне кавто кевтнес каразтне улевельть прок вейкекс.",
    "Ja niin tehtiin samalla tavalla, että sen jälkeen, kun ne oli liitetty, niiden yhtymäkohta ei enää huomannut."
  ],
  [
    "Улить лапужа ды сювозь алкс марто — эрьва тевс эсензэ.",
    "Oli litteitä ja suippopohjaisia, jokaiseen työhön omansa."
  ],
  [
    "Авась панинзе эйкакштнэнь лей лангов шлямо ды оршамост ёрвалдомо, тевенть жо савсь поладомс эстензэ.",
    "Äiti komensi lapset joelle peseytymään ja huuhtomaan vaatteitaan, ja työtä sen sijaan hänen piti jatkaa itse."
  ],
  [
    "Венстизе рунгонзо ды нежедсь кутьмерьстэ апак кая куйментень.",
    "Hän venytteli jäseniään ja nojasi koriin, jota ei ollut ottanut selästään."
  ],
  [
    "Сон сонсь умбодсь эйзэст варинеть, истя, кода тейнекшнить весе.",
    "Sitten hän itse kaiveli niihin reiät, niin kuin kaikki tekevätkin."
  ],
  [
    "Пештямс соргавксонть ведте, путомс кевтнень лангс, кандомс пенгть, пувамс тол ды сыремтемс толбандя.",
    "Täyttää iso kattila vedellä, nostaa se kivien päälle, kantaa halot, virittää tuli ja saada nuotio palamaan."
  ],
  [
    "Сайсь пунянь чова ловажине, почодсь пеенть лангс лей чирень ашо пезеря чувар ды чаравтсь ловажанть сур ютксонзо, зярс тона эзь юта пеенть пачк.",
    "Hän otti ohuen viiriäisenluun, sirotteli hienoa valkoista jokitörmänhietaa hampaalle ja pyöritteli luuta sormien välissä, kunnes luu oli mennyt hampaan läpi."
  ],
  [
    "Сынь кутькавтозь якасть чамаумарьганзо, сельме кертнева, эцесть пилес.",
    "Ne kutisten kävelivät hänen poskillaan, silmäloimillaan ja menivät suoraan korviinkin."
  ],
  [
    "Удовсь.",
    "Hän nukkui pommiin."
  ],
  [
    "Бути бу а васоло таркатне — тыц пештявлизь весень нетне кедтнеде.",
    "Olisivatpa nuo paikat lähempänä, niin voisi täyttää kaikki paikat niillä nahoilla."
  ],
  [
    "Тедиде вана савсь молемс Моргоненьгак.",
    "Tänä vuonnahan piti Morgonkin mennä."
  ],
  [
    "Те чартизе прянзо Вирьавась.",
    "Siinä olivat Metsänemon sormet pelissä."
  ],
  [
    "Сизесть.",
    "He olivat väsyneitä."
  ],
  [
    "— Таго сёвоньс молемс эряви, — прок кортамонь поладозь, стамбарнэ правтынзе валтнэнь авазо.",
    "― Pitää taas lähteä hakemaan savea, ― äiti lateli sanojaan hiljaa kuin jatkaen aiempaa puhetta."
  ],
  [
    "— Угу, — нурькинестэ нолдызе удомадонть казякадозь вайгелензэ Кечай, невтизе, аванзо валтнэ стяко эзть юта пилензэ вакска ды козкстась — ванськавтсь кирьгапарензэ.",
    "― Ni-in, ― Ketshai päästätteli lyhyesti unen käheällä äänellään, näin hän näytti, etteivät hänen äitinsä sanat menneet turhaan korvien ohi, ja sitten hän köhäisi ja avasi kurkkuaan."
  ],
  [
    "Сехте паро шка.",
    "Se on parasta aikaa."
  ],
  [
    "Лопа тарск тейсь ды таймаскадсь апак учонь те полавтовомадонть.",
    "Lopine hätkähti tätä odottamatonta vaihdosta."
  ],
  [
    "Цярданев эрьва кизэне яла яксить сынст велень зярыя цёрат.",
    "Joka kesä muutamat heidän kylänsä miehet kävivät aina Tsjardanissa."
  ],
  [
    "Кудотнеде башка, куронь здыенть потсо сатышка чаво тарка: ули козонь путомс од кудояк, бути кияк карми явомо.",
    "Talojen lisäksi kujapaalujen sisäpuolella on runsaasti tyhjää tilaa: sinne voisi rakentaa jopa uuden talon, mikäli joku päättäisi erota suurperheestään."
  ],
  [
    "Вана тесэ жо, цють а пезэмкстнэнь тёкшос, кадынзе кенжень домка коцькерявксонзо сонсь, конань алкуксонь лемензэ марямга ёвтамозояк кардазь ды мерить тензэ лиякс: «вирень покшось», «азорось», «понавось», «пондакшось», «атясь».",
    "Tässä taas melkein paalujen ylälaitaan on jättänyt syvät kynnenjälkensä itse Hän, jonka nimen lausuminen on kielletty ja josta siitä syystä hänestä käytetään muita ilmaisuja: «metsän herra», «isäntä», «metsänomena», «pörri», «ukko»."
  ],
  [
    "Ды вельть уш стака эйзэнзэ керсемась, ламо шка саи...",
    "Mutta sitä oli hankala vuolla, ja sitä paitsi se vei paljon aikaa..."
  ],
  [
    "Васняяк, сайсь сёвонь коморо ды тейсь эйстэнзэ сюкоро.",
    "Ensin äiti otti kourallisen savea ja muovasi siitä kakkaran."
  ],
  [
    "Конасонть «пикскеть», конасонть «нучконь пейнеть», «сельминеть».",
    "Missä oli “narut”, missä “hauenhampaat”, missä “silmät”."
  ],
  [
    "Саить яла мартост тестэ эрзянь наймунтнэ тумо судке — понань, сурень, кедень артомс, медь саить, шта, тикшеть-люкшат.",
    "Ersäläiset kauppiaat ottavat täältä aina mukaansa tammenkaarnaa?/?kuorta villan, langan ja nahan värjäämiseksi sekä hunajaa, vahaa ja yrttejä ja rohdoskasveja."
  ],
  [
    "Инечис, од иень самс, чавт-кундсек эйсэст.",
    "Näitä turkiseläimiä metsästetään pääsiäiseen eli uuteenvuoteen asti."
  ],
  [
    "Эрьва кудось истя жо пирязь сювозь пезэмкссэ.",
    "Jokainen talokin on aidattu teroitetulla paaluaidalla."
  ],
  [
    "Курок чакшось аноколь.",
    "Pian ruukku oli valmis."
  ],
  [
    "Превеельгак веленть тезэнь путыцязо!",
    "Se, joka kylän rakensi tähän, oli kyllä aika viisas!"
  ],
  [
    "Тетязо тусь Цярданев нармуньковсто, зярдо ансяк-ансяк кенерсь скимеме чадысь ды ведесь совась мекев чудильмазонзо.",
    "Isä oli lähtenyt Tsjardaniin 'lintukuussa', kun tulvavedet olivat juuri ja juuri ehtineet laskea takaisin uomiinsa."
  ],
  [
    "Кандсь лейстэнть ведь, парынестэ валнызе сёвоненть — лоподезэ.",
    "Hän kantoi vettä joesta, ja peitti saven runsaalla vedellä -- se piti saada pehmenemään."
  ],
  [
    "Цёрынесь озась пандочирентень оймень таргамо.",
    "Poika istahti rinteeseen hengähtämään."
  ],
  [
    "Кавтаськетне, вишка Шуй ды Гур, чарасть толбандянть перька ды мельспаросо тейсть эсь койсэст покш тев, лездасть аваст туртов: ушодыльть толонть лангс пувамо, куш толбандясь истякак палсь цятнозь, эли кармильть вейке омбоце мельга кайсеме толонтень пенгинеть.",
    "Kaksoset, pikku Shui ja Gur, pyörivät nuotion ympäri, ja he tyytyväisinä tekivät omasta mielestään tärkeää työtä; he auttoivat äitiään. He alkoivat puhaltaa tulta, vaikka nuotio paloikin paukahdellen, tai sitten he alkoivat toinen toisensa jälkeen heittää halkoja tuleen."
  ],
  [
    "То вейкесь эйстэст, то омбоцесь кармасть цяпоеме начко сёвоненть ланга пургамс вакссонзонть.",
    "Milloin yksi heistä, milloin toinen alkoi mäiskiä ja lyödä märkää savea räiskyttääkseen sitä vierustoverinsa päälle."
  ],
  [
    "Коштось пертьпелькссэнть — теке медьарво.",
    "Ilma siinä ympäristössä on kuin jumaltenjuoma."
  ],
  [
    "Маряви тензэ, тетясь пек умок тусь кудосто, авазо жо корты, товгак, келя, зярс эзть кенере пачкодеме.",
    "Pojasta tuntui, että hänen isänsä oli lähtenyt kotoa tavattoman kauan sitten, äitihän sanoo, että lähtijät eivät olleet päässeet vielä määränpäähänsä."
  ],
  [
    "Бути пштистэ кунсолат, марясак: нудейтне вейке омбоценть эйстэ явовить вайгелень тюссост, секс седицянть апак нееяк содави, кие кона таркасонть ваны.",
    "Jos kuunteli tarkkaan, kuuli eron pillien soinnissa, ja siitä syystä paimenta näkemättäkin pystyi sanomaan, kuka missäkin pitää karjaa."
  ],
  [
    "Улить алкинеть, келейть — конат ловсонь кирдемс, конат ярсамопелень пидемс.",
    "Niitä oli matalia, leveitä, toisia maidon säilyttämiseen, toisia ruoan keittämiseen."
  ],
  [
    "Редясызь мейле, ды азё содык: панжадо кадовозь кенкшесь тесэ чумо — туевсь ве ёнов, эли верьгиз каподизе, эли кодамояк чопача салызе, паряк, сонсь Вирьаваськак кедензэ венстнизе.",
    "Sellainen huomataan vasta myöhemmin, eikä mitenkään voida tietää, pääsikö lapsi ulos raolleen jääneestä veräjästä, oliko hänet vienyt susi, siepannut jokin kummajainen vai oliko itse Metsänemo ojentanut kouransa."
  ],
  [
    "Кечаень сыргозтизь налкставтыця карвот.",
    "Ketšai heräsi ikäviin kärpäsiin."
  ],
  [
    "Арак се ёнов, — невтсь сон Кечайнень тарка.",
    "Istu vähän tuonnemmas, vanha mies osoitti Ketšaille istumapaikan."
  ],
  [
    "Путозь шкастонть вейсэндявить лия велетнестэ истят жо молицятнень марто — ды сыргить.",
    "Sovittuun aikaan kokoonnutaan toisista kylistä lähtevien kanssa ja - matkaan."
  ],
  [
    "Нама уш, тетязо редизе, кодамо сявадыця сельмсэ свал ваны цёразо сонзэ кирьгаксонть лангс, косо поволезь истянь зняро ванстомкат!",
    "Totta kai, isä oli huomannut, miten kateellisella katseella poika aina katseli sen kaulusta, missä roikkui niin paljon suojelusesineitä!"
  ],
  [
    "Кода авазо, анокстась лапужа кирькст, истя жо педявтнинзе, валаськавтнинзе педявтома таркатнень начко кедьсэ.",
    "Samalla tavalla kuin äitinsä Ketšai valmisti litteitä rinkuloita liitti ne samalla tavalla, ja siloitti liitoksen märällä kädellä."
  ],
  [
    "Меельце кирьксэнть валаськавтомадо мейле авазо мендизе верьксэнть ушо ёнов, прок каштазнэ оршавтсь лангозонзо.",
    "Sen jälkeen kun viimeinen rinkula oli liitetty ja sauma siloitettu, Ketšain äiti taivutti yläosan ulospäin, ikään kuin olisi laittanut seppeleen sen päälle."
  ],
  [
    "Вейке истямо домка каштомонтень соваськак сон.",
    "Poika menikin yhteen syvään uunintapaiseen syvennykseen."
  ],
  [
    "Путызе те сюкоронть теске, латкиненть вакссо аштиця покш лапужа кевенть лангс ды апак капша чевелизе пачалксекс, истя, штобу эчкелмазо эрьва таркасонть улевель секесь жо.",
    "Hän laittoi kakkaran saman tien ojan viereisen ison litteän kiven päälle ja kiirehtimättä levitti sen tasaiseksi pyöreäksi levyksi."
  ],
  [
    "Цёрынесь сеске маризе, кода вачсь пекезэ ды, шкань седе тов апак сатстне, сыргась.",
    "Poika tunsi heti, että oli nälkä, ja aikaa säästämättä lähti matkaan."
  ],
  [
    "Чакшонзояк аволь весе вейкеть.",
    "Hänen ruukkunsa eivät olleet kaikki samanlaisia."
  ],
  [
    "Зярдо уш ансяк сы те шкась, кода туить Цёраксонь кирдав...",
    "Milloin oikein tulee se aika, jolloin pääsee koettelemaan miehuuttaan..."
  ],
  [
    "Кечаень пилензэ пштить, секс маризе ды чарькодсь, мезе бажась салавине пачтямс атясь.",
    "Ketšain korvat olivat tarkat, ja siitä syystä hän kuuli ja tajusi, mitä ukko yritti sanoa hänelle vaivihkaa."
  ],
  [
    "Тейни авазо лиякскак.",
    "Ketšain äiti osasi tehdä toisinkin."
  ],
  [
    "Эрьва кужось ашти колмо-ниле куросто, конат истя жо кородозь кеме здыйсэ.",
    "Jokainen aukio muodostuu kolmesta tai neljästä kujasta, jotka nekin on aidattu vahvoilla paaluilla."
  ],
  [
    "Эрьвантень кодамо а кодамо тев муить.",
    "Jokaiselle löytyi jonkinlainen työ."
  ],
  [
    "Кечай пелезь варштась пертьпельга, токинзе-варчинзе тескеть а тескеть карксозонзо поволезь ванстомкатне, седе ёнсто кундызе-анокстызе сялгонзо, конань зярдояк а савкшны кадномс веле ушов лисемстэть.",
    "Ketšai katseli ympärilleen peloissaan, tunnusteli, olivatko amuletit vielä vyössä, ja otti varmemman otteen keihäästään, jota ei tule koskaan unohtaa mukaan kylästä lähtiessä."
  ],
  [
    "Тестэ, пандо чирестэнть, парсте неявсть утомтнеяк, латотнеяк, кудоськак, толбандянть перька чарыцятнеяк.",
    "Täältä rinteeltä aitat näki hyvin, niin kuin myös ladot sekä talon ja nuotiolla pyörivät ihmiset."
  ],
  [
    "Цярданев жо, ёвтнесь тетязо, конанень уш савкшнось улемс тосо, эрьва ёндо, пек васоло масторсто сакшныть рамсицят-микшницят, конатненень пачкодемс тов истя жо стака, кода сыненсткак.",
    "Sen mukaan, mitä hänen jo siellä käyneensä isän oli kertonut Tsjardaniin tulee kauppiaita joka puolelta, hyvin kaukaisistakin maista. Näidenkin perille pääsy on yhtä hankalaa."
  ],
  [
    "Окойники, велявтсть лей лангсто шлямо панезтне.",
    "Pesulle lähetetyt lapset tulivat vihdoinkin takaisin joelta."
  ],
  [
    "Нать, авазо истя васькавтыксэлизе ды ансяк ней, зярдо толонтькак сонсь верьгедизе, ведьгак кандсь, кучизе Лопань стявтомонзо.",
    "Tietenkin, hänen äitinsä oli vain halunnut osoittaa pojalleen vähän lempeyttä, ja vasta nyt, kun itse oli sytyttänyt tulen, kantanut vedet, niin suvaitsi lähettää Lopan herättämään veljensä."
  ],
  [
    "Ярсамодо мейле Кечайнень таго савсь кавксть молемс Кокша пандонтень.",
    "Ruoan jälkeen Ketšain piti taas käydä kaksi kertaa Kokša-vuorelle."
  ],
  [
    "Пиземеде начко моданть лангсто редят верьгизэнь сэрь сулейтькак — вай, ды кодат сынсь покшт!",
    "Sateen kostuttamasta huomaa maasta sudenjälkiäkin - ovatpas ne aika isoja!"
  ],
  [
    "Колмоцесь — омбоценть коряс.",
    "Kolmas taas oli hieman pidempi kuin toinen."
  ],
  [
    "Якстере, ожо, сэнь, ашо цецятне кумбокс мазылгавтызь моданть.",
    "Punaiset, keltaiset, siniset ja valkoiset kukat koristavat maata kuin kirjava matto."
  ],
  [
    "Мейле тень туртов кадозь вариневанть пшти нерне марто валома пенчсэнть каить солавтозь кшни, сия, сырне эли пиже.",
    "Sitten tätä varten muottiin jätetystä reiästä valettiin sulaa rautaa, hopeaa, kultaa tai kuparia terävänokkaisella valinkauhalla."
  ],
  [
    "Кадык валгить тей кода седе ламо, пизэть апак тандавтне теить, алыить.",
    "Annetaan niiden laskeutua näille seuduille runsaina parvina, tehkööt rauhassa pesänsä ja munikoot."
  ],
  [
    "Шкань апак сатстне карксызе карксонзо.",
    "Aikaa säästämättä Ketshai laittoi vyön ympärilleen."
  ],
  [
    "Ды полавтовозь вайгельсэ тошказевсь.",
    "Ja muunnetulla äänellä hän alkoi kuiskata."
  ],
  [
    "Кудонть эйстэ авасоло, косо свал эрсекшнеськак, цятнось толбандя, конань вакссо котьмась авазо.",
    "Ei kaukana majasta, missä se aina tapasi olla, paukahteli nuotio ja sen luona askarteli Ketshain äiti."
  ],
  [
    "Иень-кавтонь ютазь кадоват чаво вирьс.",
    "Vuoden parin kuluttua metsä autioituu."
  ],
  [
    "Чизэ лембе.",
    "Päivä on lämmin."
  ],
  [
    "Оймсемеяк озасть аваст ваксс истя жо каштмолезь.",
    "He istuivat lepäämään äitinsä luo vaiteliaina."
  ],
  [
    "Ёжомарязь аламодо явинзе сельме керензэ ды панжовозь тея лазкскеванть редизе велькссэнзэ комазь Лопинень, сазорканзо.",
    "Ketšai varovasti avasi silmänsä hitusen, ja näin muodostuneesta raosta hän huomasi pikku Lopinen, hänen pikku siskonsa, joka nojautui hänen ylleen."
  ],
  [
    "Седить аволь ансяк ракшатнень оляв ливтемстэст ды мекев велявтомстост, но читькак.",
    "Pilliä ei soitettu pelkästään aamulla, kun saatettiin karjaa niitylle ja illalla kun tuotiin karjaa kotiin, vaan päivälläkin soitettiin."
  ],
  [
    "Ды сялгосонзояк пштиксэсь ловажань.",
    "Ja keihäänkärkikin oli luusta tehty."
  ],
  [
    "Промкс таркась эрьва иестэ яла секесь: Йока леенть Равонтень прамо таркась.",
    "Kokoontumispaikka on joka vuosi sama - (J)Oka-joen[*] ja Volgan yhtymäkohta."
  ],
  [
    "Ансяк маласо вирьганть азгондемс куватьс эзь саво.",
    "Ei hänen tarvinnut lähimetsässä kauan kulkea."
  ],
  [
    "Зярдо сельмтне аламодо тонадсть чоподантень, муизе кевень коцькерямонть, калавтсь «каштомстонть» сатышка сёвонь, васоньгоморсо пештизе куйменть, уцорсо ускозь ливтизе ушов, поводизе кутьмерезэнзэ ды сыргась мекев.",
    "Kun silmät olivat hiukan tottuneet pimeään, hän löysi kivisen kaapimen, sillä hän kaapi 'uunista' tarpeeksi savea, täytti käsikahmalolla korin, ja veti sen ulos raahaamalla, ripusti ??sen selkäänsä ja lähti takaisin."
  ],
  [
    "Лисить пек паро мазыльмат.",
    "Niistä tuli oikein hyviä koristeita."
  ],
  [
    "Неть куйметненьгак, кода валске мартонсенть, истя жо чукадинзе кудост перька пирявксонть потсо каразь латкинентень.",
    "Nämäkin kontilliset, aamuisen tapaan, Ketšai tyhjensi heidän talonsa ympäri kaivettuun ojaan."
  ],
  [
    "Окойники, удомазо допрок сезевсь.",
    "Lopulta, uni oli poissa."
  ],
  [
    "Мода кургосонть чоподаль, прок ушосонть сельгень прамс сундерьгадсь.",
    "Luolassa oli pimeää, aivan kuin ulkona olisi yhtäkkiä hämärtynyt."
  ],
  [
    "Эрсесть истяткак тевть, зярдо ломанесь лепииль верде сяворезь стака сёвоненть потс.",
    "Sellaistakin sattui, että ihminen hukkui raskaaseen alas pudonneeseen saveen."
  ],
  [
    "Кавто кедьсэ пондакш прянзо разедезь, Кечай марявиксстэ автизе кургонзо, венстизе-таргатызе рунгонзо — пансесь кадовикс удоманть.",
    "Tappuraista päätään kihelmöiden kaksin käsin Ketshai huokaisi äänekkäästi, venytteli ruumistaan ja ajoi tiehensä loputkin unistaan."
  ],
  [
    "Носк каштмолезь.",
    "Heille vaietaan tuhahtaen."
  ],
  [
    "Эйзэнзэ, пеельде башка, поводезельть куцьканонь костязь пильгине (нармуненть налчирькесэ правтызе сонсь), чомболксонь валаськавтозь ды пижень кавто кирькссэ мазылгавтозь ловажа, нучконь пей пакарь — сынь лездасть-ванстасть эрьва кодамо чопачадо ды сынстемест кудо маластояк эзь сыргсе.",
    "Puukon lisäksi, siihen oli ripustettu kuiva kotkanjalka (hän oli pudottanut linnun itse), sileä kärpänluu, joka oli koristeltu kahdella vaskirenkaalla, hauenleukaluu ― nämä auttoivat ja suojelivat kaikenlaisilta pedoilta, ja ilman niitä hän ei lähtenyt koskaan kauas kotipiiristä."
  ],
  [
    "Колезь ёжосо укстась ды кепедизе прянзо.",
    "Pahoilla mielin hän huokasi ja nosti päänsä."
  ],
  [
    "Зярдо авась фатясь тенень, вайкстась ды рукштядинзе кедензэ.",
    "Kun äiti huomasi tämän, hän voihkaisi ja turhautuneena pudotti kätensä sivuille[??]."
  ]
]